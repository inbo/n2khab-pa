<span id="anchor"></span>Actie 26 van het Vlaamse Natura 2000 programma

<span id="anchor-1"></span>Een programmatische aanpak nodig en/of
geschikt voor andere milieudrukken dan stikstof(depositie)?

  ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
  ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

<span id="anchor-2"></span>Inleiding

Het enveloppeproject heeft als doel een afwegingskader te ontwikkelen
als basis voor een advies aan de minister i.v.m. een eventuele
programmatische aanpak (PA) voor andere milieudrukken dan de
stikstofdepositie via de lucht (andere bronnen van stikstofbelasting
zijn geen onderdeel van de huidige PA). Een programmatische aanpak (PA)
kunnen we intuïtief definiëren (voor een meer formele definitie zie
verder) als een pakket van op elkaar afgestemde maatregelen met als doel
het gebiedsniveau te overstijgen. Door alleen lokaal en/of op
projectgewijs te werk te gaan, loopt het milieubeleid het risico weinig
efficiënt en weinig effectief te zijn.

Een meer globale aanpak op programmaniveau kan ertoe bijdragen dat de
som van de delen groter is dan het geheel. Een generieke aanpak kan ook
meer garanties geven dat het beleid de wettelijke bepalingen op een
uniforme en geëxpliciteerde wijze uitvoert conform objectieve criteria
om lasten en baten (op termijn!) evenwichtig en billijk te spreiden.
Hiertoe worden best afspraken gemaakt met de betrokken sectoren.

Een PA is niet eenvoudig uit te voeren en vergt een grote inzet. Uit de
ervaring met de PAS blijkt dat een goed inzicht nodig is in de
effectenketen (DPSIR-schema) ondersteund door predictiemodellen om de
impact van maatschappelijke activiteiten en eventuele mitigerende
maatregelen goed in te schatten. Als deze en eventueel nog andere
randvoorwaarden onvoldoende vervuld zijn voor een bepaalde milieudruk,
heeft een PA weinig kans om slagen, tenzij we binnen afzienbare tijd het
nodige instrumentarium kunnen ontwikkelen. Om de slaagkans voor een PA
voor een bepaalde milieudruk te beoordelen, zullen we een afwegingskader
ontwikkelen.

De eerste stap is de succesfactoren en randvoorwaarden van een PA te
onderkennen als basis voor een reeks criteria. Aan de hand van deze
criteria zullen we in een volgende stap analyseren of een PA zinvol is
voor de voornaamste milieudrukken. Daarnaast zullen we ook een kader
aanbieden om de milieudrukken te prioriteren.

<span id="anchor-3"></span>

<span id="anchor-4"></span>Deel I. Het algemene kader (inleiding)

  --------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
  --------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

<span id="anchor-5"></span>Inleiding bij deel I

Om PA nader te definiëren, overlopen we twee bronnen: enerzijds de
wettelijke verankering in het Natuurdecreet (een juridisch document), en
anderzijds het Vlaamse Natura 2000 programma (een beleidsdocument,
bekrachtigd door de Vlaamse Regering) waarin actie 26 vermeld staat.

-   ***Art. 50ter ***van het Natuurdecreet gaat over de verplichting om
    een Natura-2000 programma op te stellen. Paragraaf ***§4 van Art.
    50ter ***gaat in op PA als instrument om de milieudrukken te
    verminderen en geeft een operationele definitie door de onderdelen
    van een PA op te sommen.
-   Het Natura 2000 programma is een beleidsdocument waarin staat wat de
    Vlaamse Regering hoopt te bereiken met een PA: het realiseren van de
    Europese natuurdoelstellingen in evenwicht met een
    economische realiteit. Vanuit deze visie is PA een instrument om de
    lasten om de milieudruk te verlagen in balans met
    economische randvoorwaarden.

Uitgaande van deze twee ankers werken we hier in deel I een
toetsingskader uit om na te gaan of een PA noodzakelijk én zinvol is
voor een bepaalde milieudruk. In deel II passen we de theorie toe op de
voornaamste milieudrukken (zoals geselecteerd in deel I).

<span id="anchor-6"></span>Juridische verankering in het Natuurdecreet

We citeren eerst paragraaf §4 van het artikel 50ter in het Natuurdecreet
waar een PA omschreven wordt. Vervolgens diepen we een aantal elementen
verder uit.

***Art. 50ter. **Voor het hele grondgebied van het Vlaamse Gewest wordt
een Vlaams Natura 2000-programma opgesteld.*

*§4. Ter uitvoering van het Vlaams Natura 2000-programma zal een
**programmatische aanpak **worden ontwikkeld **ter vermindering van een
of meer milieudrukken**, afkomstig van in Vlaanderen aanwezige bronnen,
met het oog op de realisatie van de instandhoudingsdoelstellingen en
**het voorkomen van de verslechtering** van de natuurkwaliteit en het
natuurlijk milieu van de Europees te beschermen habitats en Europees te
beschermen soorten en hun leefgebieden. *

*Deze programmatische aanpak omvat ten minste: 1° een gebiedsgerichte
analyse van de betreffende milieudruk. Deze houdt minstens in: een
analyse van de omvang van de milieudruk, de activiteiten die bijdragen,
de verwachte ontwikkeling en de socio-economische context; 2° een plan
van aanpak, gebaseerd op de in punt 1° vermelde analyse, met betrekking
tot het ontwikkelen van: *

*a) een brongericht beleid dat zich richt op het reduceren van de
milieudruk tot het niveau noodzakelijk voor het bereiken van de gunstige
staat van instandhouding van de Europees te beschermen habitats en
Europees te beschermen soorten en hun leefgebieden; *

*b) een herstelbeleid om een verslechtering te voorkomen van de
natuurkwaliteit en het natuurlijk milieu van de Europees te beschermen
habitats en Europees te beschermen soorten en hun leefgebieden ten
gevolge van de milieudruk. *

*De Vlaamse Regering kan nadere regels vaststellen met betrekking tot
het ontwikkelen van een programmatische aanpak zoals vermeld in het
eerste lid.*

Paragraaf *§4* van Art. 50ter bepaalt dat voor *een of meerdere*
milieudrukken een PA *kan* opgesteld worden. Een PA is bijgevolg een
facultatief instrument van een (verplicht op te stellen) Vlaams Natura
2000 programma. Impliciet wordt hier wel verondersteld dat het beleid de
mogelijkheid onderzoekt om het instrument effectief in te zetten voor
een aantal milieudrukken.

Volgens §4 bestaat een PA *minstens* uit (i) **een gebiedsgerichte
analyse** van de milieudruk en (ii) een **plan van aanpak** geënt op de
gebiedsgerichte analyse.

-   Ad (i) Een gebiedsgerichte analyse moet een beeld geven van (a) **de
    omvang** van de milieudruk, (b) de **activiteiten **die de
    milieudruk veroorzaken, (c) **de verwachte evolutie** van de
    activiteiten en (d) de **socio-economische context** waarin deze
    activiteiten plaatsvinden.
-   Ad (ii) Het plan van aanpak bestaat uit drie delen: **(a) **een
    **brongericht **beleid, **(b) **een **herstelbeleid **en **(c) **een
    **monitoring **om zowel de maatregelen als de resultaten op
    te volgen.

Centraal in een PA is het streven naar een optimale combinatie van een
brongerichte aanpak en een herstelbeleid. Onder een brongerichte aanpak
horen een generiek vergunningenbeleid en fiscale en andere economische
instrumenten om de milieubelasting van de activiteiten te verminderen.
Een fundamentele oplossing is de ontwikkeling van knowhow te stimuleren
zodat bepaalde activiteiten duurzamer worden. Een andere oplossing is de
herlocatie van bedrijven naar zones waar de impact geringer is.
Brongerichte maatregelen kunnen zowel globaal als lokaal
(gebiedsgericht) uitgewerkt worden. Herstel is eerder lokaal
(gebiedsgericht) en omvat curatieve, mitigerende en adaptieve
maatregelen.

*Noot*: Het wetsartikel beperkt de milieudrukken uitdrukkelijk tot deze
van **Vlaamse origine**. Maar haast elke milieudruk wordt mede bepaald
door activiteiten in het buitenland en, omgekeerd, is er export naar het
buitenland. Bij het uittekenen van een PA maken we hier best geen
abstractie van.

<span id="anchor-7"></span>Het Vlaams Natura 2000-programma

Actie 26 is een onderdeel van Vlaams Natura 2000-programma. Eerst
citeren we uit de bijhorende website
([*https://www.natura2000.vlaanderen.be/het-vlaams-natura-2000-programma*](https://www.natura2000.vlaanderen.be/het-vlaams-natura-2000-programma)).
De tekst (in cursief) geeft een samenvatting van de voornaamste
onderdelen. Zoals in de voorgaande rubriek (Natuurdecreet) diepen we
enkele elementen verder uit.

*Het Vlaams Natura 2000-programma*

*Het Vlaams Natura 2000-programma omkadert alle beleidsmatige
inspanningen en gebiedsgerichte acties die Vlaanderen moet uitvoeren
voor een stapsgewijze realisatie van de Europese natuurdoelen *

*Het Vlaams Natura 2000-programma kent een cyclus van (maximaal) zes
jaar. Het eerste programma heeft als planperiode 2017 tot 2020 en
beschrijft doelstellingen, taakstellingen en uit te voeren acties voor
deze periode. Het Vlaams Natura 2000-programma biedt een overzicht van
hoe Vlaanderen resultaatgericht met partners en sectoren samenwerkt om
de Europese Habitat- en Vogelrichtlijn in te vullen.*

*Voorbeelden hiervan zijn het verder verbeteren van het instrumentarium
en de wetgeving, het opmaken van overeenkomsten, het opstellen van
natuurbeheerplannen, management- plannen Natura 2000 en
soortenbeschermingsprogramma’s, de bescherming en verbetering van het
natuurlijk milieu en de opvolging van de realisatie via monitoring. *

*Drie strategische doelstellingen*

*De beleidsdoelen in het Vlaams Natura 2000-programma zijn uitgewerkt
tot drie strategische doelstellingen (SD), vijftien operationele
doelstellingen (OD) en vertaald in 36 acties.*

-   *SD 1. Het gradueel realiseren van de gewestelijke
    > instandhoudingsdoelstellingen, met twee luiken: *

    -   *Luik 1. Het vervolledigen van het kader voor het bereiken en
        behouden van een gunstige regionale staat van instandhouding van
        Europees te beschermen habitats en soorten in Vlaanderen.*
    -   *Luik 2. Gebiedsgerichte, actieve en graduele implementatie van
        de gewestelijke instandhoudingsdoelstellingen*
-   *SD 2. Het vermijden of het stoppen van de **verslechtering van de
    > natuurkwaliteit en het natuurlijke milieu** van de Europees te
    > beschermen habitats en de leefgebieden van Europees te
    > beschermen soorten.*

-   *SD 3. Het vermijden of het stoppen van de betekenisvolle
    > **verstoring **van de Europees te beschermen soorten en
    > hun leefgebieden.*

De operationele doelstellingen met als prefix OD1 en OD2 zijn gekoppeld
met respectievelijk luik 1 en 2 van SD1. Omdat SD2 en SD3 nauw
samenhangen, worden ze samengenomen voor de operationele doelstellingen
met prefix OD3. Actie 26 - nagaan voor welke andere drukken een PA
noodzakelijk is - past hierin.

Meer specifiek zijn volgende twee OD aan actie 26 gekoppeld:

-   OD 3.1. *Het verder realiseren van* de stand still voor alle
    Europees te beschermen habitats en soorten, conform de
    natuurregelgeving

    -   Met stand still wordt de stand still conform de
        > natuurregelgeving bedoeld. De stand still van de kwantiteit en
        > kwaliteit van de Europees te beschermen habitats en de
        > leefgebieden van de Europees te beschermen soorten is al
        > langer van toepassing. Vandaar dat de doelstelling
        > geformuleerd is als “ het verder realiseren van”.

    -   In uitvoering van de Vogel- en Habitatrichtlijn heeft de Vlaamse
        > Regering op 23 april 2014 een reeks speciale
        > beschermingszones (SBZ’s) definitief aangewezen, en er de
        > instandhoudingsdoelstellingen (IHD) en prioriteiten
        > voor vastgesteld.

-   OD 3.3 *Duidelijkheid geven* over de langetermijnaanpak van de
    verschillende milieudrukken.

    -   De actuele milieudrukken bemoeilijken in belangrijke mate het
        > bereiken van de gunstige staat van instandhouding voor een
        > aantal Europees te beschermen habitats en soorten.

    -   Voor een of meerdere milieudrukken zullen daarom PA
        > ontwikkeld worden. De PA’s worden afgestemd op de
        > instandhoudingsdoelstellingen en beloopt
        > diverse programmaperiodes. De eerste programmaperiode loopt
        > tot en met 2031 en is verdeeld in twee planperiodes met name:
        > 2020 – 2025 en 2026 – 2031.

    -   De eerste milieudruk met een PA is stikstofdepositie.

    -   De noodzaak en aanpak voor een PA voor andere drukken dan
        > stikstofdepositie wordt onderzocht (actie 26).

<span id="anchor-8"></span>De programmatische aanpak stikstofdepositie
(PAS)

De programmatische aanpak stikstofdepositie (PAS) heeft als doel een
beleid te ontwikkelen om de stikstof*depositie* op SBZ-niveau terug te
dringen, **waarbij (nieuwe) economische ontwikkelingen mogelijk blijven
terwijl de stikstofdepositie op de SBZ toch stelselmatig daalt. **Op die
wijze wenst Vlaanderen het realiseren van de Europese
natuurdoelstellingen in evenwicht te brengen met een economische
realiteit.

-   Per speciale beschermingszone werd een inschatting gemaakt van het
    effect van de bronnen die bijdragen tot de stikstof*deposities* en
    het verschil tot de Kritische Depositiewaarde (KDW). Daaruit blijkt
    dat de afstand tot de KDW erg divers en meestal zeer groot is.
-   Aangezien de bijdrage van de sectoren sterk verschilt van SBZ tot
    SBZ, is het niet mogelijk de KDW te bereiken door een beleid te
    voeren gericht op één sector. Daarom zet het beleid in op een
    versnelde en duurzame reductie van stikstof*emissies* zonder de KDW
    als een op zich staand doel voorop te stellen.

Samengevat kunnen we stellen dat de gewestelijke prioriteit op dit
moment ligt bij de uitrol van het beleid inzake de impact van
stikstof*deposities*. Als onderdeel van actie 26 zullen we ook voor
andere stikstofdrukken dan depositie de wenselijkheid van een PA
onderzoeken. Daarnaast is er in de PAS ook een duidelijke koppeling met
de SBZ, terwijl de Europese wetgeving ook over de habitats en soorten
gaat buiten SBZ. De G-IHD kunnen we niet realiseren met enkel de SBZ.

<span id="anchor-9"></span>Deel II. De werkwijze (materiaal en methoden)

<span id="anchor-10"></span>De kritieke succesfactoren en
randvoorwaarden voor een PA

  --------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
  --------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

<span id="anchor-11"></span>DPSIR als analytisch kader

Zoals reeds hoger gesteld, bestaat een PA uit een gebiedsgerichte
analyse van de milieudruk en hierop geënt een plan van aanpak.

-   Een gebiedsgerichte analyse schat de omvang van de milieudruk in en
    inventariseert de activiteiten die de milieudruk veroorzaken, gaat
    na hoe deze activiteiten in de toekomst zullen evolueren en situeert
    ze in een socio-economische context.
-   Een plan van aanpak zoekt naar een optimale combinatie van een
    brongericht beleid en een herstelbeleid en omvat een monitoring om
    de maatregelen en de resultaten op te volgen.

De vereisten voor een PA projecteren we op de milieuverstoringsketen
DPSI(R): D = driving forces = maatschappelijke activiteiten, P =
pressure = (milieu)drukken, S = state = toestand (abiotiek van de
habitatvlek), I = impact (biotiek).

-   Voor een gebiedsgerichte analyse moeten we zicht hebben op de
    onderliggende activiteiten van de milieudruk en de effecten ervan
    kunnen inschatten (de oorzaak-gevolg keten D → P → S → I en
    “dosis-effect” relaties, de “pijltjes” tussen D, P, S en I).
-   Voor het plan van aanpak is knowhow noodzakelijk i.v.m. de mogelijke
    maatregelen (R) en de impact ervan op verschillende schaalniveaus: R
    → D, R → P, R → S en R → I.

We moeten instrumenten (meetnetten, kaarten, modellen) ter beschikking
hebben om de omvang van de milieudruk effectief in te schatten uitgaande
van de activiteiten en projecties te maken van het effect van de
maatregelen. In de wegwijzers passende beoordeling is veel
achtergrondinformatie te vinden.

<span id="anchor-12"></span>De hoofdrubrieken

Voor een bespreking van de noodzaak, zinvolheid en haalbaarheid van een
PA zullen we systematisch een aantal richtvragen beantwoorden. Om het
overzicht te behouden, hebben we de richtvragen gegroepeerd in een vier
rubrieken.

-   A: **de actuele toestand **van de milieudruk (en eventuele
    prognoses): Hoe belangrijk is de milieudruk? Wat zijn de bronnen?
    Hoe reversibel? Welke actoren, sectoren, bronnen? Hebben we
    prognoses ter beschikking?
-   B: **het huidige beleid** t.a.v. de milieudruk (en welke evoluties
    kunnen we hier verwachten): Waar staan we met het beleid? Zijn er
    initiatieven waar we verder op kunnen bouwen? Is er een afgesproken
    significantiekader? Kunnen we eventueel de activiteit zelf
    terugschroeven?
-   M: **de maatregelen** om de milieudruk te verminderen en/of de
    gevolgen ervan te milderen: Zijn er effectieve maatregelen? Wat is
    de best beschikbare kennis hieromtrent? In hoeverre is een
    brongerichte aanpak mogelijk?
-   T: **de tools** (instrumenten, modellen, inventarisaties,
    inzichten, kennis) noodzakelijk om een PA te onderbouwen en te
    schragen: Kunnen we de effecten van het beleid en maatregelen
    (a priori) doorrekenen? In hoeverre zijn grenswaarden
    wetenschappelijk onderbouwd?

<span id="anchor-13"></span>De selectie van de richtvragen

Eerst beschrijven we de manier waarmee we de richtvragen selecteerden.
Vervolgens geven we een synthese van de resultaten.

<span id="anchor-14"></span>De methode

Bovenstaande rubrieken waren het uitgangspunt om richtvragen op te
stellen en te ordenen. Deze oefening leidde in eerste instantie tot een
twintigtal richtvragen, wat weinig hanteerbaar is. In een volgende stap
hebben we daarom het eerste voorstel met richtvragen uitgetest op een
selectie van een vijftal milieudrukken om een zo breed mogelijk spectrum
aan situaties te dekken:

-   3.1 Eutrofiëring via de lucht: partim stikstof
-   3.2/3.3 Eutrofiëring via bodem en grondwater: partim fosfor
-   1.5 Verlies van terrestrische connectiviteit
-   6.1 Toename overstromingsduur of -frequentie (incl. getijden)
-   6.6 Afname golfslagwerking

Voor elke milieudruk werden de verschillende richtvragen gescoord van 0
tot 3:

-   3: maximaal positief of maximaal gekend of maximaal 'argument pro
    PA'
-   0: het tegenovergestelde
-   1, 2: tussenniveaus

Voor elke richtvraag was er per milieudruk ook een beknopte
argumentatie.

De oefening met de individuele drukken maakte de discussie meer concreet
om te beoordelen in hoeverre de richtvragen zinvol waren. Hierbij werden
twee criteria gehanteerd:

-   Is de richtvraag essentieel voor beslissing 'meenemen voor een PA'?
-   Differentieert de richtvraag goed tussen de milieudrukken (J/N)?

Vooral het eerste criterium werd als relevant beschouwd. De
beoordelingsschaal ervan loopt van 0 (laag) tot 3 (hoog)

-   0: onbelangrijk voor beslissing
-   3: belangrijk voor beslissing
-   1,2 : tussenniveaus

Alleen de richtvragen met een score 2 en 3 werden geselecteerd. Voor
rubriek A (actuele toestand) werden vier richtvragen weerhouden (A1,
A2a, A2b, A4); voor rubriek B (beleid) één vraag (B2b); voor rubriek M
(maatregelen) ook één vraag (M1) en voor rubriek T (tools) twee vragen
(T1 en T4).

De hierna volgende paragrafen geven per rubriek een overzicht met de
resultaten en een korte argumentatie (in de Google sheet is ook het
resultaat van de scores van elke milieudruk te vinden).

<span id="anchor-15"></span>\[A\] De actuele toestand en prognose i.v.m.
toekomstige ontwikkelingen

Een eerste reeks richtvragen karakteriseert de milieudruk: Hoe
belangrijk is de milieudruk? Wat zijn de bronnen? Hoe reversibel is de
druk? Welke actoren, sectoren, bronnen? Hebben we prognoses ter
beschikking? Dit zijn essentiële vragen om al dan niet tot een PA over
te gaan.

Slechts twee vragen weerhouden we niet: vraag A3 omdat het weinig
uitmaakt of een druk actueel of historisch is; vraag A5 omdat de
onbeschikbaarheid van prognoses geen argument mag zijn. Als blijkt dat
een PA noodzakelijk is, dan moeten middelen gevonden worden om prognoses
te maken.

**Tabel \[A\] De actuele toestand**

  -------- ---------------------------------------------------------------------------------------------------------------------------------------------------------------------------------------------------------------------------------------------------------------------------- -------
  -------- ---------------------------------------------------------------------------------------------------------------------------------------------------------------------------------------------------------------------------------------------------------------------------- -------

<span id="anchor-16"></span>\[B\] Het huidige beleid t.a.v. de
milieudruk (en welke evoluties we hier kunnen verwachten)

Waar staan we met het beleid? Zijn er initiatieven waar we verder op
kunnen bouwen? Is er een afgesproken significantiekader? Kunnen we
eventueel de activiteit zelf terugschroeven? Bijna geen enkele vraag
weerhouden we hier. Het huidige beleid kan slechts een beperkt criterium
zijn om al dan niet tot een PA te besluiten. De enige relevante (en heel
discriminerende) richtvraag is of het huidig instrumentarium voldoende
is om de problematiek aan te pakken.

**Tabel \[B\] Het huidige beleid t.a.v. de milieudruk (en welke
evoluties we hier kunnen verwachten)**

  -------- --------------------------------------------------------------------------------------------------------------------------------------------------------------------------------------- -------
  -------- --------------------------------------------------------------------------------------------------------------------------------------------------------------------------------------- -------

<span id="anchor-17"></span>\[M\] De maatregelen om de milieudruk te
verminderen en/of de gevolgen ervan te milderen

De cruciale vraag voor een PA is of er brongerichte maatregelen mogelijk
zijn en hoeverre deze maatregelen een kosteneffectieve impact hebben.

**Tabel \[M\] De maatregelen**

  -------- ------------------------------------------------------------------------------------------------------------------------------------------------------- -------
  -------- ------------------------------------------------------------------------------------------------------------------------------------------------------- -------

<span id="anchor-18"></span>\[T\] De noodzakelijke tools (instrumenten,
modellen, gegevens, inzichten, kennis)

De noodzakelijke instrumenten kunnen we altijd ontwikkelen indien
noodzakelijk. Toch is een minimaal inzicht nodig en actuele gegevens die
de actuele staat in kaart brengen (richtvraag T1). Ook de kennis van
grenswaarden \[richtvraag T4\] lijkt een essentiële voorwaarde. We
scoorden T2 niet, want komt al aan bod in A5 (en werd daar als
irrelevant beschouwd).

**Tabel \[T\] De tools**

  -------- --------------------------------------------------------------------------------------------------------------------------------------------- -------
  -------- --------------------------------------------------------------------------------------------------------------------------------------------- -------

<span id="anchor-19"></span>De definitieve tabel

**Definitieve tabel met richtvragen**

  -------- ---------------------------------------------------------------------------------------------------------------------------------------------------- -------
  -------- ---------------------------------------------------------------------------------------------------------------------------------------------------- -------

<span id="anchor-20"></span>Het proces van het scoren

  -------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
  -------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------

De concrete aanpak was als volgt:

-   De groep van experten kreeg op maandag 11 februari 2019 een 2,5 uur
    durende opleiding over de methodiek zodat iedereen goed wist wat van
    hem of haar verwacht werd. Om de consistentie van de antwoorden over
    de verschillende milieudrukken zo goed mogelijk te garanderen,
    werden ook een aantal milieudrukken (3.4 eutrofiëring via het
    oppervlaktewater partim stikstof; 102 klimaatverandering in
    natte perioden) gezamenlijk gescoord voor al de
    verschillende vragen.
-   Elke expert kreeg een specifiek aantal milieudrukken toegewezen om
    te scoren, zoveel mogelijk afgestemd op zijn of haar expertise. Elke
    milieudruk werd door minstens 3 verschillende experten beoordeeld.
    Naast de numerieke score werd ook gevraagd om een bondige
    argumentatie van de score te geven. Voor het uitvoeren van deze taak
    werden 12 werkdagen voorzien. Alle scores werden in een gedeeld
    bestand aangevuld, met voor elke expert een afzonderlijk rekenblad.
    Dit bestand bevatte ook de nodige achtergrondinformatie als
    toelichting bij de drukken en de vragen.
-   Op de plenaire bijeenkomst op 28 februari werden alle scores
    samengelegd en besproken, en werd in consensus één enkele score
    gegeven per vraag en milieudruk. Scores waarover de experten het
    unaniem eens waren, werden niet verder besproken. Voorafgaand aan
    het overleg werd een gebundeld overzicht gemaakt van de input van
    alle experten zodat de bespreking vlot kon verlopen. Simultaan werd
    ook een inschatting van de betrouwbaarheid van de uiteindelijke
    score bijgehouden (zie verder).
-   De kerngroep zorgde nadien voor de bundeling van de argumentaties
    bij elke score, op basis van de individuele argumentaties en de
    discussie op de plenaire bijeenkomst. Alle informatie is beschikbaar
    in [*dit
    bestand*](https://docs.google.com/spreadsheets/d/1iaHBHlVNh9Cw35_9DYb0WDxmVJgpOEck_wBcFWVvsfk/edit?usp=sharing).

<span id="anchor-21"></span>Deel III. Prioritering van de milieudrukken
in functie van de richtvragen (resultaten en synthese)

<span id="anchor-22"></span>Overzicht van de resultaten

<span id="anchor-23"></span>Synthese


